Insegnamento di "Analisi dei dati (Data mining)"
Prova d'esame del 4 luglio 2016 - parte pratica


Nel dataset frodi.csv sono presenti 91557 transazioni finanziarie, effettuate attraverso carte di credito, relative a un periodo di un mese. Oltre ai dati della 
transazione, sono già stati calcolati alcuni indicatori che esperienze passate hanno mostrato essere utili per identificare eventuali frodi. In particolare sono 
disponibili degli indicatori di anomalia della transazione, relativamente all’importo speso e a precedenti modi d’uso della medesima carta. Il contenuto specifico di 
ciascuno di questi indicatori non è disponibile per motivi legati alla proprietà intellettuale degli stessi.

L’obiettivo dell’analisi consiste nello scoprire le operazioni fraudolente in relazione alle caratteristiche delle transazioni, in modo da prevedere le prime in 
funzione delle seconde.

Il dataset è composto dai seguenti campi:
• Id: Identificativo della transazione
• Id_carta: Identificativo della carta di credito.
• Importo: L’importo della transazione.
• 9 indicatori di anomalia sull’importo della transazione. Esempi: confronto
con il mese precedente, confronto con il semestre precedente.
• 8 indicatori di anomalia comportamentale. Esempi: anomalia rispetto ai posti in cui la carta ha operato, anomalia rispetto alla frequenza delle transazioni.
• 8 indicatori di confronto della carta con le carte ad essa simili.
• frode: variabile indicatrice. Assume valore 1 per le transazioni fraudolente; 0 per le transazioni non fraudolente. 

